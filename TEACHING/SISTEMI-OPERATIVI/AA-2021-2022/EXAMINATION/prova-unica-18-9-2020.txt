
I seguenti 3 quesiti sono stati presentati alla prova unica di Sistemi Operativi 6/9CFU svoltasi 
in via telematica a causa dell'emergenza COVID-19


DOMANDA 1
Descrivere gli obiettivi e le caratteristiche delle tecniche di gestione del "resident-set" nei sistemi 
operativi basati su memoria virtuale. Descrivere inoltre l'algoritmo dell'orologio per la sostituzione delle
pagine.

DOMANDA 2
Sia dato un insieme processi (P1, ... , Pn) con n=16. Ogni processo Pi deposita 
periodicamente un nuovo messaggio sull'i-esimo slot di una memoria condivisa M di n slot. 
Un ulteriore processo LETT legge i messaggi accedendo ad M secondo 
la regola del buffer circolare. Ogni 4 nuovi messaggi letti, LETT inserisce una 
risposta in un ulteriore buffer di memoria condivisa R a slot singolo,
destinata a tutti i processi Pi scrittori dei 4 messaggi 
appena letti da LETT. Pi rimane in attesa della risposta al suo messaggio dopo averlo inserito 
nellâ€™apposito slot di M. LETT deve entrare in stato di attesa nel caso in cui lo slot della 
memoria condivisa correntemente di interesse non contiene 
alcun nuovo messaggio, oppure quando il buffer R contiene una risposta non ancora letta dal 
relativo destinatario.  Si risolva tale problema di 
sincronizzazione, usando solo semafori, fornendo lo pseudo-codice delle procedure 
LEGGI e PRODUCI usate rispettivamente da LETT e Pi.

DOMANDA 3
Si scriva il codice di una funzione C (Posix o WinAPI a scelta) con la seguente 
interfaccia "void file_check(char *files[], char ** the_string)" dove ogni stringa  
puntata dagli elemeni dell'array null-terminated "files[]"  
rappresenta un file-name. 
La funzione "file_check" dovra' attivare un gestore del segnale Posix SIGINT 
(o dell'evento CTRL_C_EVENT nel caso WinAPI) che dovra', per ogni file identificato tramite
files[], eseguire il conteggio di quante volte quel file contiene la stringa identificata 
tramite il puntatore di puntatore a carattere "the_string" passato come secondo parametro 
alla funzione file_check. Tale controllo dovra' essere eseguito sui diversi
file in concorrenza, ed in modo atomico rispetto all'arrivo di altre segnalazioni.
Una volta controllati tutti i files, il gestore della segnalazione dovra' riportare su standard output
il nome di ogni file controllato ed il relativo numero di occorrenze della stringa.



